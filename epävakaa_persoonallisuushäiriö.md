---
date: 2022-07-06T01:33

tags:
 - Vaivat
---

# Epävakaa persoonallisuushäiriö

## Oireet
Keskeisiä oireita ovat käyttäytymisen ja tunnesäätelyn hallinnan ongelmat.

- #### Emotionaalinen dysregulaatio
	Tunnereaktiivisuus, vihanhallinnan ongelmat, ahdistuneisuushäiriöt ja mielialaongelmat. 
- #### Interpersonaalinen dysregulaatio
	Ihmissuhteet ovat kaoottisia, yksilöllä on intensiivisiä yrityksiä välttää hylätyksi tulemista. Pelko hylätyksi tulemisesta voi yhtä hyvin olla todellinen tai sitten kuviteltu.
- #### Käyttäytymisen dysregulaatio
	Impulsiivista käytöstä. Tuhoavaa tai itsetuhoista käyttäytymistä, sekä yleisesti vaarallista käyttäytymistä.
- #### Kognitiivinen dysregulaatio
	Stressaavissa tilanteissa ilmenee nopeaa depersonalisaatiota, dissosiaatiota sekä deluusioita. Ilmenee myös ajattelun vaikeutta.
- #### Itsensä tiedostamisen dysregulaatio
	Ei tiedä kuka on. Yleinen tyhjyyden kokeminen.

Muiden psyykkisten sairauksien komorbiditeetti on epävakaassa persoonallisuushäiriössä melko korkea. Masennuksen esiintyvyys on lähteestä riippuen jopa 83 %. Päihteidenkäyttöä esiintyy noin 65 % lähteestä riippumatta. Kompleksisessa traumaperäisessä stressihäiriössä ([[PTSD]]) on paljon samoja piirteitä, mutta epävakaassa persoonallisuushäiriössä on selkeänä erona impulsiisivuus, itsetuhoisuus, epävakaat ihmissuhteet, paranoia ja dissosiatiivisuus, hylätyksi tulemisen pelko sekä raivonpurkaukset.

## Riskitekijät
Esiteininä tytöillä ahdistuneisuus, masennus ja käytöshäiriöoireet voivat ennakoida aikuisiässä persoonallisuushäiriötä. Pojilla taas käyttäytymisongelmat ja käytöshäiriöt ennemminkin ennakoivat epäsosiaalista kuin epävakaata persoonallisuutta.

## Biososiaalinen malli
Persoonallisuuden kehitykseen vaikuttavat synnynnäiset temperamenttimuuttujat sekä ympäristön vuorovaikutus. Tunnesäätelyn epävakaus syntyy, kun tunne-elämältään herkästi haavoittuva yksilö kasvaa ympäristössä, jossa hän ei opi herkkyytensä käsittelemiseen tarvittavia taitoja.

Tunne-elämän haavoittuvuuden kolme osa-tekijää: 
1. Reaktioherkkyys
2. Tunnereaktion voimakkuus
3. Neutraalitilan palautumisen hitaus

    ```
    (Biologinen defekti tunteidensäätelyn järjestelmässä)
        +
    (Mitätöivä kasvuympäristö)
        =
    (Laaja-alainen tunteidensäätelyn häiriö)
    ```

Biososiaalisen teorian pohjalta epävakaasta persoonallisuudesta kärsivän hoidossa keskeistä on, että tämä oppii tunnesäätelyä, eikä olisi täysin tunteiden ohjattavissa, sekä oppia luottamaan omiin tunteisiinsa, ajatuksiinsa ja toimintaansa, sekä oppia validoimaan näitä.

## Tunnesäätely

Toimivan tunnesäätelyn edellytykset ovat että yksilö pystyy luopumaan epätarkoituksenmukaisesta käyttäytymisestä, eli ei lyö vaikka mieli tekisi. Yksilö pystyy selviytymään tunteen fysiologisista vaikutuksista, esimerkiksi osaa lopettaa hyperventiloimisen. Yksilö osaa suunnata tarkkaavaisuutensa muuhun, kuin voimakkaan tunteen herättävään asiaan ja että yksilö osaa koota itsensä ja toimia mielialasta riippumatta tavoitteen mukaisesti, eli osaa siis hoitaa hommansa loppuun vastoinkäymisistä huolimatta.

Puutteet tunnesäätelyssä johtavat ongelmakäyttäytymiseen, 