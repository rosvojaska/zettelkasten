---
date: 2022-06-23T01:38
---

# Ehdollistuminen

## Klassinen ehdollistuminen
_Pavlovin teoria_

Ehdollistumisesta puhuttaessa keskeisiä käsitteitä ovat _ehdolliset_ ja _ehdottomat_ sekä _ärsykkeet_ ja _reaktiot_.

Klassissessa ehdollistumisessa teoria menee niin, että ajatellaan että yksilölle syntyy kahden eri ärsykkeen välille mielleyhtymä. Kun ensimmäinen ärsyke ilmaantuu, alkaa yksilö ajatella jo seuraavaa ärsykettä. _Pavlovin koirat_ oppivat odottamaan ruokaa niin, että kuola valui suupielistä joka kerta kun ruokakello soi. Ehdollistuminen aiheuttavat ärsykkeet eivät aina kuulu loogisesti yhteen, jolloin seurauksena voi olla virheellistä tai haitallista oppimista. Hyvä esimerkki on traumaattiset tapahtumat, joissa mikä tahansa tilanteessa esiintynyt ärsyke voi myöhemmin saada aikaan pelon tunteen.

Vaarallinen, kivulias, aversiivinen vaikute __(US)__ aiheuttaa luonnollisen pakoreaktion. Kun tilanteessa esiintyy myös joku muu vaikute __(NS)__, niin tämä vaikute assosioituu pelkoon klassisen ehdollistumisen johdosta. Nämä uudet ehdollistuneet vaikutteet __(CS)__ saavat jatkossa myös aikaan pelkoreaktion. Tästä seuraa se, että kaikki käyttäytyminen joka saa pelon pois negatiivisesti vahvistuu (operanttia oppimista).

Esimerkkinä vaikkapa tsunamitrauma. Henkilö on lomalla Thaimaassa, kun joutuu hengenvaaraan tsunamin iskiessä rantaan.
	
- Neutraali vaikute __(NS)__
	- Vesi, palmut, ranta, Thaimaa
- Aversiivinen tapahtuma __(US)__
	- Tsunamia ihminen pyrkii välttämään ihan syntyperäisesti
	- Henkilö roikkuu palmussa ja meinaa hukkua
- Ehdollistunut reaktio __(CR)__
	- Yksilö alkaa liittää pelon rantaan ja Thaimaan lomaan
    - Aikaisemmin __neutraali vaikute (NR)__, eli Thaimaa, assosioituu jatkossa yksilön muistoissa tsunamiin __(US)__ ja tästä tulee pelottava olo
    - Tilanteen pahentuessa jopa ranta, vesi, hiekka ja jopa lämpö tai viikonpäivä kehittyvät __ehdollistuneiksi vaikutteiksi (CS)__ jotka aiheuttavat pelkoa __(CR)__
    

## Vaikutteet ja reaktiot

#### US - _unconditioned stimuli_
__Ehdoton vaikute (US)__ on jotain, mihin yksilö reagoi synnynnäisesti. Saa aikaan __ehdottoman reaktion (UR)__.

#### CS - _conditioned stimuli_
__Ehdollistettu vaikute (CS)__ on jotain, mistä yksilö ei ole synnynnäisesti kiinnostunut, mutta mikä ehdollistumisen kautta alkaa aiheuttaa __ehdollisen reaktion (CR)__.

#### NS - _neutral stimuli_
__Neutraali vaikute (NS)__ on ärsyke, josta yksilö ei ole kiinnostunut tai joka ei aiheuta suurempia tunteita tai reaktioita.


#### UR - _unconditioned reaction_
__Ehdoton reaktio (UR)__ tai ehdollistamaton reaktio on yksilön synnynnäinen reaktio __ehdottomaan vaikutteeseen (US)__.

#### CR - _conditioned reaction_
__Ehdollistettu reaktio (CR)__ on yksilön opittu reaktio __ehdollistettuun vaikutteeseen (CS)__.


## Käyttäytymisen muuttaminen
- Respondentti sammuminen

    Sammuttaminen (exctintion) on tehokas tapa vähentää ehdollistunutta pelkoa. __Ehdollistunutta vaikutetta (CS)__ esitetään toistuvasti ilman assosiaatiota aversiiviseen tapahtumaan, __ehdollistumaton vaikute (US)__. Tämän johdosta __ehdollistunut reaktio (CR)__, esim. pelko, vähenee.
    
    Altistusterapiana näissä tapauksissa voidaan käyttää tulvittamista, eli yksilölle voidaan vaikka näyttää videoita Thaimaan hiekkarannoista ilman pelkoa hukkumisesta.

###
- Opittu välttely (avoidance learning)

	Opittua välttelyä tapahtuu, kun henkilö toimii niin, että pelätty tapahtuma ei tapahdukaan. Koirakokeissa[^kamin] opetettiin koe-eläimet siihen, että valon syttyessä koirat saavat sähköiskun ja kipua tassuun (pelkoehdollistuminen, __CS__). Tämän jälkeen toisille koirille annettiin mahdollisuus hypätä aidan yli turvaan, kun taas toiset koirat altistettiin tälle pelottavalle valolle, mutta niin että sitä ei enää seurannut sähköisku. Altistuneilta koirilta pelko poistui varsin nopeasti, mutta pakomahdollisuuden saaneilla koirilla pelko pysyi eikä sammunut.
    

[^kamin] Kamin, Solomon & Wynne, 1953, Traumatic avoidance learning.

    